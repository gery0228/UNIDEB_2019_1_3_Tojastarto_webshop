**1. Bevezetés**

A mai rohanó világban az embereknek egyre kevesebb idejük jut a vásárlások lebonyolítására. Az internet rohamos 
terjedésével ez a probléma valamelyest megoldódni látszik. Az internet már szinte bárhol hozzáférhető, lehetőséget 
adva ezzel az online rendelésekre. A személyes jelenlét nélküli vásárlással sok időt és energiát megtakaríthat az 
átlagember. Másik előnye az online áruházaknak a távolságok áthidalása, a megrendelt termékek házhozszállításához 
tucatnyi lehetőség közül választhatunk.


Ezen megfontolások ösztönöztek minket, hogy egy webáruház megtervezését és megvalósítását tűzzük ki célul magunk elé.

**2. Az alkalmazás célja és célcsoportja**

**2.1 Az alkalmazás célja**

Az alkalmazás célja egy, vagy akár több személy vagy cég online kereskedelmének lebonyolítása.


A program nyilvántartja az árukészletet, vagyis az áru pontos nevét, a jelen pillanatban rendelkezésre 
álló mennyiséget az adott termékből és annak rövid leírását. A leírás célja hogy megkönnyítse a vásárlónak 
a termék beazonosítását, illetve segítse a vásárló döntését a hasonló termékek között. Minnél pontosabb és 
részletesebb leírással szolgálunk az árucikkekről, annál gyorsabb és magabiztosabb vásárlói döntés hozható, 
amely a mai online világban kulcsfontosságú. Mindemellett az áruk adatainak átlátható és ízléses megjelenítésére 
is nagy hangsúlyt fektetünk, elnyerve ezzel az igényesebb vásárlói réteg bizalmát.

Az alkalmazásban a rendelések a lehető legkönnyebben és leggyorsabban megtehetőek lesznek. 
A webes felületen a magánszemély vagy cég beazonosítása után a termék gyorsan kiválasztható és 
néhány kattintással megrendelhető lesz. A rendelések egy adatbázisban tárolódnak, onnan bármikor 
visszaolvashatók vagy törölhetők, ha a vásárló visszavonja a megrendelését.

Egy adatbázis tárolja az ügyfélkör adatait és egy másik a megrendeléseket. Mindkettőnek sérthetetlennek 
kell lennie, arra jogosulatlanok számárá hozzáférhetetlennek. Egy harmadik adatbázis az áruk adatait rögzíti, 
ennek naprakészségéről is gondoskodnunk kell, nehogy nem teljesíthető megrendeléseket is felvegyünk.

**2.2 Alkalmazás célcsoportja**

 A célcsoport kétrétű, elsősorban a modern gondolkodású vásárlói réteg kényelmes kiszolgálása az elsődleges 
 célja.

Közvetve bármely online kereskedelmet folytatni kívánó vállalat vagy magánszemély profitálhat belőle, különleges 
esetekben akár a hagyományos üzlethelyiséget is helyettesítheti, nagyban csökkentve ezzel az üzelemtetési költségeket.

Mivel az alkalmazás kezelése roppant egyszerű, nem igényel különleges számítástechnikai ismereteket, így már 
bárki számára elérhető és használható a webáruház. Ha netalántán olyan ügyfél szeretné igénybe venni az oldal 
szolgáltatásait, aki még sosem használt ehhez hasonló alkalmazást, annak számára is az áruház kezelése gyorsan 
elsajátítható annak egyértelműsége és logikus felépítése révén. A speciális igényű vásárlók pedig az összes 
felmerülő kérdésre választ kaphatnak a Felhasználói Kézikönyvből. Ez a leírás lépésről lépésre ismerteti az 
oldal működését, alternatívákat szolgáltat, tanácsokat ad az esetleges hibák és kivételek kezelésére. Az e-mail 
címünkre érkezett esetleges kérdésekre is örömmel válaszol csapatunk.

**3. Összehasonlítás**

**3.1 Hasonló alkalmazások:**

- www.ipon.hu
- www.digitall.hu
- www.depo.hu
- www.netpiac.hu
- www.express.hu
- www.filmsarok.hu

**3.2 Alkalmazásunk egyedisége**

A mi alkalmazásunk elsősorban a könnyű kezelhetőségével, átlátható rendszerezésével, remek adminisztratív
funkcióival és kiváló konfigurálhatóságával fog eltérni ezektől, valamint néhány innovatív lehetőség biztosításával 
a vásárlók irányába, a vásárlási hatékonyság maximalizására.

A vásárlók által elvégzendő műveleteket minimalizáltuk, a várakozási időt csökkentettük a többi alkalmazáshoz képest, 
szem előtt tartva az ügyfelek érdekeit. 